# Jēdzieni

Šajā nodaļā tiks pastāstīts par konkrētiem matemātikas jēdzieniem, kas varētu palīdzēt ne tikai nākamajās nodaļās, bet arī uzdevumu saprašanā.

### Palindroms

Palindroms ir vārds, kurš no abām pusēm rakstās vienādi. Piemēram "ala" vai "sienaaneis".

<a href="http://en.wikipedia.org/wiki/Palindrome" target="_blank">![Vairāk informācija](/media/theory/information.png)</a>

### Anagramma

Anagrammas veidošana ir kāda vārda burtu pārkārtošana, lai tā vietā iegūtu jaunu vārdu, teikumu u.t.t. Labi ir, ja jaunajai frāzei ir nozīme. Ideāli ir, ja jaunā frāze dod mājienu par to, kas ir oriģinālā frāze. Piemēram "sports" un "strops".

<a href="http://en.wikipedia.org/wiki/Anagram" target="_blank">![Vairāk informācija](/media/theory/information.png)</a>

### Baloža ligzdas princips

Vienkāršs princips, kurš palīdz spriest par risinājumu tā veidošanas laikā. Princips ir vienkāršs, ja ir n baložu ligzdas un n + 1 baloži, kas salaižas ligzdās, tad vismaz vienā ligzdā ir vairāk par vienu balodi. Piemēram, ja ir 5 ligzdas un 6 baloži, tad vismaz vienā ligzdā būs vairāk par 1 balodi. Lai gan princips šķiet pašsaprotams, tas dažreiz mēdz paslīdēt garām.

<a href="http://en.wikipedia.org/wiki/Pigeonhole_principle" target="_blank">![Vairāk informācija](/media/theory/information.png)</a>

### Summas formula

Summas formula ir funkcija, kuras mērķis ir saskaitīt skaitļu virkni. Piemēram, ja gribam saskaitīt visus masīva elementus, kur masīvā ir skaitļi, tad ejam tam cauri ar ciklu un saskaitām. Šī funkcija ir veids, kā vienā pierakstā pierakstīt to, ka vēlamies saskaitīt masīva jeb skaitļu virknes elementus. Piemēram, ja ir skaitļu virkne 1, 2, 3, 4, 5, tad funkcija tos saskaitot atgriezīs rezultātu 1 + 2 + 3 + 4 + 5 == 15. Tā ir attēlota 1. attēlā.

<img alt="Summas funkcija" src="/media/theory/sum.gif" />
**1. attēls** - summas funkcija.
 

Summas funkcija sastāv no 3 mainīgām daļām:

- Virs summas funkcijas, tur kur 1. attēlā ir 5, var atrasties mainīgais vai skaitlis, vai pat izteiksme. Šī summas daļa apzīmē, cik tālu cikls darbosies jeb skaitīsies apakšā uzrakstītais skaitītājs.
- Zem summas funkcijas, tur, kur 1. attēlā ir i=1, pieraksta skaitītāja mainīgo un no kādas vērtības, izteiksmes tas sāks skaitīties.
- Priekšā summas funkcijai, kur 1. attēlā ir i, pieraksta mainīgo, vērtību, funkciju vai pat izteiksmi, kuru aprēķināt un summēt kopā.

Piemēru sarežģītākām summas funkcijām var redzēt 2. attēlā.

<img alt="Summas funkcijas" src="/media/theory/sum2.gif" />
<img alt="Summas funkcijas" src="/media/theory/sum3.gif" />
<img alt="Summas funkcijas" src="/media/theory/sum4.gif" />


**2. attēls** - summas funkcijas.
 

<a href="http://en.wikipedia.org/wiki/Summation" target="_blank">![Vairāk informācija](/media/theory/information.png)</a>