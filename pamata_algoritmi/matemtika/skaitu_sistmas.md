# Skaitļu sistēmas

Ikdienā skaitļi veidojas no cipariem intervālā 0 - 9. To sauc par skaitļiem ar bāzi 10 jeb desmitnieku sistēmu. Ir vēl binārais kods, kur izmanto ciparus intervālā 0 - 1. To sauc par skaitļiem ar bāzi 2 jeb divnieku sistēmu, jeb bināro sistēmu. Viena īpašība, ko var saskatīt, ir, cik ciparu, tāda sistēma. Ja 10 sistēmā ir 10 cipari, kas veido skaitļus un 2 sistēmā ir 2 cipari, kas veido skaitļus, tad, teiksim, 8 sistēmā varētu būt 8 cipari intervālā 0 - 7, kas veido ciparus. Tieši tā arī ir. Jebkurš pozitīvs skaitlis (ieskaitot 1) var veidot skaitļu sistēmu. Ko darīt, ja cipari ir vairāki, nekā mums zināmie cipari, piemēram 16. Tad nāk talkā alfabēts. Piemēram, 16 sistēmā ir sekojoši cipari - 0, 1, 2, 3, 4, 5, 6, 7, 8, 9, A, B, C, D, E, F. Cipari 16 sistēmā izskatās, piemēram, šādi 1A56F, kas 10 sistēmā  ir 107887.

Programmēšanā visas sistēmas parasti neizmanto, bet ir dažas zīmīgas, piemēram:

- **<a href="http://en.wikipedia.org/wiki/Binary_number" target="_blank">2 sistēma</a>** - viss datoros balstās uz 2 sistēmu. Arī matemātikā 2 ir svarīgs skaitlis, jo, piemēram, matemātiskajā loģikā viena no loģikām ir divvērtīgā loģika, kur ir patiess vai nepatiess apgalvojums. Šī loģika sasaucās ar bool mainīgo, kur ir true vai false vērtības.
- **<a href="http://en.wikipedia.org/wiki/Octal" target="_blank">8 sistēma</a>** - agrākos laikos 8 jeb oktāvai sistēmai bija lielāka nozīme, bet ari mūsdienās viena no mazākajām atmiņas vienībām baits sastāv no 8 bitiem.
- **<a href="http://en.wikipedia.org/wiki/Decimal" target="_blank">10 sistēma</a>** - šo cilvēki ikdienā izmanto.
- **<a href="http://en.wikipedia.org/wiki/Hexadecimal" target="_blank">16 sistēma</a>** - uz šo sistēmu balstās daudzi datorikas principi, piemēram, krāsu palete.

<a href="http://en.wikipedia.org/wiki/Numeral_system" target="_blank">![Vairāk informācija](/media/theory/information.png)</a>