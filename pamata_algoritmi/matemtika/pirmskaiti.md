#Pirmskaitļi

Pirmskaitlis ir tāds vesels pozitīvs skaitlis, pieņemsim, A, kurš nedalās ar nevienu citu skaitli intervālā [2; A-1]. Skaitlis 1 ir izņēmums un netiek uzskatīts par pirmskaitli.

<a href="http://en.wikipedia.org/wiki/Prime_number" target="_blank">![Vairāk informācija](/media/theory/information.png)</a>

###Pirmreizinātājs

Kā zinām, ir veseli skaitļi, kas dalās ar kādu citu veselu skaitli bez atlikuma, piemēram, 9 un 3. Un ir tādi veseli pozitīvi skaitļi, kas dalās tikai ar sevi un 1, tos sauc par pirmskaitļiem. Tātad ir divas kategorijas pirmskaitļi un pārējie. **Matemātika saka, ka katru skaitli, kurš nav pirmskaitlis, var unikālā veidā uzrakstīt kā vairāku pirmskaitļu reizinājumu.** Patiesībā to nav grūti izsecināt, jo, ja var skaitli izdalīt ar kādu citu skaitli, tad dalītāju un dalāmo cenšamies sadalīt tik tālu, kamēr to nav iespējams izdarīt - tajā mirklī ir iegūti pirmskaitļi, kurus sareizinot var iegūt rezultātu. **Šādus pirmskaitļus sauc par pirmreizinātājiem.** Piemēram:

```
108 == 4 * 27
4 * 27 == 2 * 2 * 9 * 3
2 * 2 * 9 * 3 == 2 * 2 * 3 * 3 * 3

108 sastāv no pirmreizinātājiem 2, 2, 3, 3, 3.
```

<a href="http://en.wikipedia.org/wiki/Prime_factor" target="_blank">![Vairāk informācija](/media/theory/information.png)</a>

###Savstarpēji pirmskaitļi

Divi skaitļi ir savstarpēji pirmskaitļi, ja to kopīgais lielākais dalītājs ir 1. Piemēram 18 un 35 ir savstarpēji pirmskaitļi.

<a href="http://en.wikipedia.org/wiki/Coprime_integers" target="_blank">![Vairāk informācija](/media/theory/information.png)</a>