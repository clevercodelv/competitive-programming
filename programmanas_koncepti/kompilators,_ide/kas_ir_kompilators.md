# Kas ir kompilators

Kompilators ir datorprogramma, kas pārveido pirmkodu jeb programmas kodu (piemēram C++) citā datora valodā, kas bieži vien ir binārais kods jeb objektu kods. Galvenais mērķis pirmkoda pārveidošanai ir tā izpilde.

Par **kompilatoriem** pārsvarā mēdz saukt programmas, kuras tulko kodu no augsta līmeņa valodas uz zemāku. Ja kompilators kompilē kodu no zemāka līmeņa valodas uz augstāku, tad to sauc par **dekompilatoru**. Ja programma pārtulko kodu no vienas augsta līmeņa valodas uz citu, tad to sauc par **valodu tulkotāju**. Par **valodas pārrakstītāju** sauc programmu, kas spēj pārrakstīt konkrētu valodu tajā pašā, bet, iespējams, optimizējot vai veicot kādu citu darbību.

**Augsta līmeņa valoda** ir programmēšanas valoda, kas ir ļoti advancēta un ietver daudz lietas jau gatavas priekš programmētāja. Šādas valodas bieži vien ir "smagnējākas", bet ļauj domāt par biznesa problēmu risināšanu.

**Zema līmeņa valoda** ir programmēšanas valoda,
kas ir maz advancēta un tajā programmējot ir jādomā vairāk par datora arhitektūru, bet var uzrakstīt optimālāku programmu.

<a href="http://en.wikipedia.org/wiki/Compiler" target="_blank">![Vairāk informācija](/media/theory/information.png)</a>