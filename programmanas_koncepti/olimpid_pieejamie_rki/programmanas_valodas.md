# Programmēšanas valodas

Ikdienā trenējoties vai piedaloties tiešsaistes sacensībās pārsvarā programmēšanas valodas tiks uzskaitītas pie iesūtīšanas saskarnes, kā arī to sarakstu var izlasīt vietnes informācijas sadaļās. Bet kādas programmēšanas valodas ir atļautas Latvijas un internacionālajās olimpiādēs? Līdz 2013. gadam Latvijā atļautās programmēšanas valodas bija tādas pašas, kā internacionālajās olimpiādēs, izņemot Java valodu. Bet Java 2014. gadā arī pirmo reizi parādījās Latvijas olimpiādēs.

**<a href="ftp://ftp.freepascal.org/fpc/docs-pdf/ref.pdf" target="_blank">PASCAL</a>** - lai gan ar PASCAL daudzi programmētāji sāk savas sporta programmēšanas gaitas, lielais vairums šo programmēšanas valodu nomaina uz C++, kas ir efektīvāka un modernāka, jo piedāvā lielāku iebūvētās funkcionalitātes atbalstu, ir plašāk izmantota un atbalstīta. Tiesa gan, PASCAL valodā ir iesācējiem draudzīgāka grafiskā bibliotēka, ar kuru var uzprogrammēt savu spēlīti, bet neko jaudīgu.

**<a href="http://docs.oracle.com/javase/tutorial/" target="_blank">Java</a>** - no visām šajā nodaļā minētajām valodā Java ir augstākā līmeņa programmēšanas valoda. Tā ir izmantojama ļoti plašā sfēru lokā un sniedz ļoti daudz funkcionalitāti, kas pārējās valodās varētu būt jāprogrammē pašam. Bet, lai kādas slavas dziesmas netiktu tai skandinātas, tā ir sarežģītāka programmēt sācējiem, jo ietver tik daudz, piemēram, visas valodā pogrammētās programmas ir objektorientētas - šo programmēšanas valodu paradigmu pašā sākumā būtu grūti uzreiz izskaidrot.

**<a href="http://www.gnu.org/software/gnu-c-manual/gnu-c-manual.html" target="_blank">C</a>** - šī programmēšanas valoda ir ļoti līdzīga iepriekš apgūtajai C++ programmēšanas valodai. Lai gan nav pārāk grūti C++ programmētājam pārorientēties uz C valodu, tomēr ir vērts dot priekšroku C++ valodai dēļ tādiem faktoriem, kā STL biblitoēku pieejamības un bool tipa kā elementārā tipa esamību C++ valodā.

**<a href="http://www.cplusplus.com/" target="_blank">C++</a>** - programmēšanas valoda, kurā mēdz programmēt vairums sporta programmētāju un kora tiek apskatīta šajā mājaslapā.

### Dokumentācijas

Ikdienā programmējot uzdevumus un piedaloties tiešsaistes sacensībās par palīgmateriālu izmantošanu viss ir skaidrs - izmantojam, ko gribam. Bet kas notiek mirklī, kad notiek dalība skolas kārtā, rajona olimpiādē, LIO? Valsts un augstāka līmeņa olimpiādēs palīgmateriāli nav pieejami, izņemot dokumentāciju par atļautajām programmēšanas olimpiādēm. Kāpēc tā? Jo informātikas olimpiādes mērķis nav panākt, lai visi spēj augstā līmenī izmantot programmēšanas valodu, bet gan to, lai dalībnieki spēj atrisināt dažādas matemātiskas un tehniski sarežģītas problēmas ar programmēšanas valodu palīdzību. Tādēļ tiek dota dokumentācija par programmēšanas valodu.

Dokumentācija ir apskatāma zemāk pieejamajā informācijas saitē.

<a href="http://lio.e-spiets.lv/" target="_blank">![Vairāk informācija](/media/theory/information.png)</a>